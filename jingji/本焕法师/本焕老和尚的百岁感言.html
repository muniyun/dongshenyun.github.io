<head><meta charset='gbk'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣娉,浣娉,瑙棰璁茶В,本焕老和尚的百岁感言' />
<style>*{margin:0;padding:0;background:#ECF5FF;}.sss{font-family:'寰杞榛';font-size:22px;padding:20px 20px 20px 20px;}</style></head><hr><center><div class='sss'>本焕老和尚的百岁感言</div></center><div class='sss'><div class="zw" id="fdzb"><p>丙戌年末，老衲百岁。领导看望，弟子凑泊。同门合掌，居士顶礼。香火燃旺，好生热闹！</p>
<p>世纪为期，人生几何。生寿跨越，朝代更替。往事回首，堪不感言。心浮游离，世事无常。人生戏埸，唯佛是真。</p>
<p>父母生我，养成无报。离尘出家，志在佛门。圣老剃度，法名本焕。宝通受戒，持松加持。高F道场，四大出离。来果上师，传吾衣钵。七年长住，足不入俗，禅七八次，生死五七。静坐禅思，日夜持单。坐既不倒，单功精进。</p>
<p>潜行五台，礼拜文殊。三步一叩，五步一拜。攀缘诸顶，充满欢喜。广济落脚，碧山结茅。广老传法，法侣同修。临济一脉，续佛慧命。国家危亡，民族受辱。抗日救国，义不容辞。上马杀贼，下马念佛。国家与教，既为一体。世与出世，本不分离。周旋日寇，营救志士。续放焰口，超度将士。阅藏三年，掩卷深思。文殊慧广，普贤愿大。刺血为墨，折骨为笔。血书诸经，志在诸行。吾虽出尘，孝道仍守。母病奉药，尽孝为首。燃臂为烛，日夜诵藏。守期七七，焰口百台。愿吾父母，长在西方。六祖南华，香火维系。宗门巨匠，虚老孚望。接法虚老，南华升座。一花五叶，临济独放。法运衰微，殿堂凋零。心佛深植，信仰不改。因果有报，毫厘不爽。晖日绽放，告别铁窗。重归山门，事佛再兴。</p>
<p>改革开放，鼎新革故。国盛民强，佛运再来。山门新声，道埸兴旺。香火不替，人声鼎沸。报恩还愿，祖师安心。别传重光，高坐丹霞。光孝再建，羊城奔走。弘法新立，光辉沙界。四祖正觉，达摩再传。莲开花现，安众尼僧。大雄屹立，南粤放光。佛日重晖，吾教有望。</p>
<p>呜呼，百年人生，莲花一现。恒沙无数，刹那瞬间。人身难得，佛法难闻。此身已出，付诸佛陀。寄吾兄孙，依教奉行。努力精进，克期取证。法门八万，道途多种。自心潜修，得悟唯己。生死体大，努力参究，国兴佛兴，法正教正，爱国爱教，唯在一途。正信佛法，祖师早言。和谐社会，焉有不来。</p>
<p>感恩我佛，赐吾百年。愿以此偈，答谢众生。慈心在怀，悲愿尽张。佛法僧宝，加持众生。国泰平安，众生好运。</p>
<p>阿弥陀佛！</p><div align=center><div class="bdlikebutton"></div><hr><center><div class='sss'>回向:原以此功德,普及于一切,我等与众生,皆共成佛道.</div></center>