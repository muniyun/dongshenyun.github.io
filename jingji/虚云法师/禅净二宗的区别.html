<head><meta charset='gbk'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣娉,浣娉,瑙棰璁茶В,禅净二宗的区别' />
<style>*{margin:0;padding:0;background:#ECF5FF;}.sss{font-family:'寰杞榛';font-size:22px;padding:20px 20px 20px 20px;}</style></head><hr><center><div class='sss'>禅净二宗的区别</div></center><div class='sss'><div class="zw" id="fdzb"><p style="text-align: center"><a alt="禅净二宗的区别" src="/uploadfile/201405/29/123311047.jpg" /></p>
<p>我佛说法，契理契机，因群机不等，故施设有殊，虽方便多门，实归元无二也。</p>
<p>禅净二宗，皆如来所说，归元方便之门，未可有所是非。若以禅排净、以净抑禅，非特他宗不用，实亦自宗未彻。</p>
<p>余尝谓：禅净虽有二名，其实一理，不过下手不同，对机有异耳。</p>
<p>一、禅宗不立语言文字，直指人心，见性成佛；教人看一句话头，堵截意识不行，令见清净本然之心性。此为接上根者流，是圆顿修持之法，称为最上一乘，中下根人未足以语此。</p>
<p>二、净宗不论智愚老少，教人但持一句佛号，念念相续，无有间断，以念止念，心中惟有佛，佛外更无心，念到事一心不乱，即得往生。若得理念，了知能念心外无有佛为我所念，所念佛外无有心能念于佛，能所双忘，心佛不二，亲见自性弥陀，则与亲见本来面目如同一辙。</p>
<p>三、禅净二宗比较，禅则独被上根，净则普被三根；禅则惟凭自力，净则兼承佛力。故从上诸祖皆云，修行以念佛为稳当；又则禅宗未透三关，生死不了，再入人世，只恐有隔胎之迷。净宗只要深信切愿，力行不倦，纵未得理一心三昧，但得事念功成，亦得蒙佛接引，带业往生，横超三界，疾出生死，圆证三不退，亲觐弥陀，闻法得忍，何愁佛道不成。</p>
<p>四、若论高深，则禅宗单刀直入，固推圆顿，而净宗达理之士，未必或逊。古德云：&ldquo;忽然起念念弥陀，平时无风自作波，有念消归无念处，岂知无念亦为多。&rdquo;此则有无双遣，一性圆明，与禅宗圆照清净觉相，无以异也。</p>
<p>五、若论稳当，则净宗能得诸佛护念，而弥陀愿力摄持，不遭魔事，不为内惑所乱，不被诸业所缚，一切法门无与等者。</p>
<p>此皆平心而论，无有抑扬于其间。故千经万论，处处指归，古圣前贤，人之推重，即以此也。惟是法要对机，如遇夙习禅宗之人，亦不必令其舍禅修净，不妨禅净双修。</p>
<p>圆瑛初习禅宗有年，后则益修净土，求愿往生，祗因弘法事繁，定功有间，又恐寿命有限，故兼修净土，免堕吉老青公之覆辙耳。</p>
<p>居士夙根深厚，见解亦高，望勿高推禅理，轻弃净宗。不妨禅净双修，念到境寂心空，空性圆明，成法解脱，解脱不住，则生死不了而了，涅无证而证矣。</p><div align=center><div class="bdlikebutton"></div><hr><center><div class='sss'>回向:原以此功德,普及于一切,我等与众生,皆共成佛道.</div></center>