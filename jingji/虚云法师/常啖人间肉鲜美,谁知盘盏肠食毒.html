<head><meta charset='gbk'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣娉,浣娉,瑙棰璁茶В,常啖人间肉鲜美,谁知盘盏肠食毒' />
<style>*{margin:0;padding:0;background:#ECF5FF;}.sss{font-family:'寰杞榛';font-size:22px;padding:20px 20px 20px 20px;}</style></head><hr><center><div class='sss'>常啖人间肉鲜美,谁知盘盏肠食毒</div></center><div class='sss'><div class="zw" id="fdzb"><p style="text-align: center"><font color="#ff0000"><a alt="常啖人间肉鲜美,谁知盘盏肠食毒" src="/uploadfile/201403/17/1754244249.jpg" /></font></p>
<p><font color="#ff0000">【猪肉】</font>味苦，性微寒，有小毒。牡曰，牝曰彘，子曰豚，牡而去势曰。生江南者，谓之江猪，唯肉无毒。多食闭血脉，弱筋骨，虚人肌。疫病者、金疮者，尤宜忌之。久食令人少子伤精，发宿疾。豚肉久食，令人遍体筋肉碎痛乏气。江猪多食令人体重，作脯少有腥气。久食解药力，动气发疾。伤寒、疟痢、痰痼、痔漏诸疾，食之必再发，难愈。反梅子、乌梅、桔梗、黄连，犯之令人泻痢。服胡黄连食之，令人漏精。服甘草者忌之。同牛肉食，生寸白虫。同兔肉食损人。同羊肝、同鸡子、同鱼及黄豆食，令人滞气。同葵菜食，令人少气。同荞麦面食，患热风，脱须、眉毛、发。同生姜食，生面斑发风。同胡荽食，烂人脐。同苍耳食，动风气。同百花菜、同吴茱萸食，发痔。同龟鳖肉、麋鹿驴马肉、虾子食，伤人。多食令人暴肥，盖虚风所致也。头肉有毒，多食动风发疾，猪肉毒在首，故有病者忌之。项肉俗名槽头肉，肥脆能动风。脂膏勿令中水，腊月者历年不坏。反乌梅、梅子，忌干漆。脑味甘，性寒，有毒。</p>
<p><font color="#ff0000">【羊肉】</font> 味甘性热。反半夏、菖蒲。同荞麦面、豆酱食。发痼疾。同醋食，伤人心。同酪食，害人。热病、疫证、疟疾病后食之，复发致危。妊妇食之，令子多热病。头蹄肉味甘性平。水肿人食之，百不一愈。冷病患勿多食。妊妇食羊目，令子睛白。血味咸性平。凡猪羊血食久，鼻中毛出，昼夜长五寸，渐如绳，痛不可忍，摘去复生。唯用乳石、砂等分为丸，临卧服十丸，自落也。服丹石人忌食羊血，十年一食，前功尽亡。服地黄、何首乌诸补药者忌之。能解胡蔓草毒。脑有毒，食之发风病。和酒服迷人心，成风疾。男子食之，损精气少子。白羊黑头，食其脑，作肠痈。羊心有孔者勿食，能杀人。羊肺三月至五月其中有虫，状如马尾，长二三寸，须去之。不去食之，令人痢下。肝味苦性寒。同猪肉及梅子、小豆食，伤人心同生椒食，伤人五脏，最损小儿。同苦食，病青盲。妊妇食之，令子多厄。羊和饭饮久食，令人多唾清水，成反胃，作噎病。凡煮羊肉用杏仁或瓦片，则易烂。同胡桃及莱菔煮，不臊。同竹煮，助味。以铜器煮食，男子损阳，女子暴下。白羊黑头、黑羊白头、独角者，并有毒，食之生痈。中羊肉毒者，饮甘草汤解之。过食羊肉伤者，多食枣子、草果可消。</p>
<p><font color="#ff0000">【牛肉】</font>味甘性温，微毒。食之发药毒　能病患。牛夜鸣则，臭不可食。牛病自死者，血脉已绝，骨髓已竭，不可食之。误食令人生疔暴亡，发痼疾、癖、洞下、疰病。瘟牛暴死者，不可食。独肝者有大毒，令人痢血至死。北人牛瘦，多以蛇从鼻灌，故尔独肝。水牛则无之，啖蛇牛毛发白而后顺者，是也。人乳可解其毒。自死白首者，食之杀人。疥牛食之发痒。黄牛、水牛合猪肉及黍米酒食，并生寸白虫。同韭薤食、合生姜食，损齿。勿同栗子食。黑牛白头者大毒，勿食。水牛肉味甘性平，忌同黄牛。患冷人勿食。蹄中巨筋，多食令生肉刺。牛乳味甘性微寒，生饮令人利，热饮令人口干气壅，温饮可也。不宜顿服。与酸物相反，令人腹中结。患冷气人勿食。同鱼食成积，同醋食生瘕。牛脂味甘温微毒，多食发痼疾疮疡。牛脑味甘性温，微毒。热病死者，勿食其脑，令生肠痈。牛肝勿同鱼食，患风噎涎青。牛肠胃合犬肉、犬血食，病患。服仙茅者食牛肉、牛乳，令斑人鬓发。服牛膝人，亦忌食之。凡煮牛肉入杏仁芦叶，则易烂。煮病牛入黄豆，豆变黑色者，杀人。中疔疥牛毒，用泽兰根，或甘菊根汁，或猪牙灰水服，或生菖蒲擂酒，或甘草汤解之。猪脂化汤，亦可解毒。过食牛肉所伤，以稻草和草果煎浓汤，多服可消。牛乃有功于世，仁人君子，必宜戒食。</p>
<p><font color="#ff0000">【鸭肉】</font>味甘性寒，黑鸭有毒。滑中发冷利，患脚气人忌食之。新鸭有毒，以其多食蚯蚓等虫也。目白者杀人。肠风下血人不可食鸭。鸭血味咸性冷，解诸药毒。鸭卵味甘咸，性微寒。多食发冷气，令人气短背闷。妊妇多食，令子失音，且生虫。小儿多食，令脚软。患疮毒人食之，令恶肉突出。不可合鳖肉、李子食，害人。合 桑椹食，令妊妇生子不顺。过食鸭肉所伤成瘕者，以糯米泔温服一二盏，渐消。</p>
<p><font color="#ff0000">【鸡肉】</font>味甘酸，性微温。善发风助肝火。同葫蒜芥李及兔犬肝犬肾食，并令人泻痢。同鱼汁食，成心瘕。同鲤鱼、鱼、虾子食成痈疖。同獭肉食，成遁尸病。同生葱食，成虫痔。同糯米食，生蝤虫。小儿食多，腹内生虫，五岁以下忌食。四月勿食抱鸡肉，令人作痈成漏。男女虚乏有风病患食之，无不立发。勿同野鸡、鳖肉食。黄雌鸡患骨蒸热者，勿食。鸡有五色者、元鸡白首者、六指者、四距者、鸡死足不伸者、阉鸡能啼者，并有毒，食之害人。老鸡头有毒，勿食。鸡肝味甘苦，性温，微毒。《内则》云∶食鸡去肝，为不利人。鸡卵味甘性平，微寒。多食令腹中有声，动风气。同葱蒜食，令气短。同韭食，成风痛。同鳖肉食，损人。同獭肉食，成遁尸病。同兔肉食，成泻痢。妊妇多食，令子失音。以鸡子、鲤鱼同食，令儿生疮。同糯米食，令儿生寸白虫。同鱼脍、同干姜食，令子生疳，发疮疥。小儿患痘疹者，不唯忌食，禁嗅其煎食之气。恐生翳膜也。醋能解蛋毒，过食蛋伤，紫苏子能消。人踏抱出鸡子壳，令生白癜风。</p>
<p><font color="#ff0000">【鲤鱼】</font>味甘性平。其胁鳞一道，从头至尾，无大小皆三十六鳞。阴极则阳复，故能发风动火。同犬肉豆藿食，令消渴。同葵菜食，害人。天行病后及下痢者、有宿者，俱不可食。风病患食之，贻祸无穷。服天门冬、紫苏、龙骨、朱砂人忌食。鲤脊上两筋及黑血有毒。溪间生者，毒在脑。山上水中生者，不可食。炙鲤勿使烟入目，大损目光，三日内必验。鲤鱼子合猪肝食，能害人。勿同鸡肉鸡子食。</p>
<p><font color="#ff0000">【鲈鱼】</font>味甘性平，有小毒。多食发疮肿，成 癖。勿同乳酪食。肝不可食，剥人面皮。中鲈鱼毒者，多饮芦根汁可解。</p>
<p><font color="#ff0000">【螃蟹】</font>味甘咸，性寒，有小毒。多食动风发霍乱，风疾人不可食。妊妇食之损胎，令子头短及横生。不可同橘枣荆芥食，同柿食令成冷积腹痛，服木香汁可解。未经霜蟹有毒。腹中有虫如小木鳖子而白者，不可食。大能发风。有独螯、独目、四足、六足、两目相向、腹下有毛、壳中有骨、头背有黑点、足斑、目赤者，并有毒，不可食。中其毒者，服冬瓜汁、豉汁、紫苏汁、蒜汁、芦根汁皆可解之。糟蟹罐上放皂荚半锭，可久留不坏。罐底入炭一块，不沙。见灯易沙。得椒易，得皂荚或蒜及韶粉可免沙。得白芷则黄不散。得葱及五味子同煮，则色不变。其黄能化漆为水，其螯烧烟，可集鼠。蜞有毒，食多发吐痢。又有剑蟹之类，并有毒，不可食。雄者脐长，雌者脐圆，腹中之黄，随月盈亏。流水生者，色黄而腥，止水生者，色绀而馨。</p>
<p>【一切禽畜鱼类，肉皆有毒，不可食之。毒各不同，深浅不一，篇幅有限，不能详述。】</p>
<p><font color="#ff0000">【诸肉有毒】</font>（以下几种肉决不可食）六畜自死首北向、诸畜带龙形、六畜自死口不闭、六畜疫病疔疥死、兽歧尾、诸兽赤足、诸畜肉中有米星、兽并头、禽兽肝青、诸兽中毒及药箭死、脯沾屋漏、米瓮中肉脯、六畜肉热血不断、祭肉自动、诸肉经宿未煮、六畜五脏着草自动、脯不燥、生肉不敛水、六畜肉得咸酢不变色、肉煮熟不敛水、肉煮不熟、六畜肉堕地不沾尘、肉落水浮、肉汁器盛闭气，乳酪煎脍、六畜肉与犬不食者，以上决不可食，食则杀人。轻则病患，生痈肿疔毒。诸脑损阳滑精。经夏臭脯痿人阴，成水病。诸脂然灯损目。食本生命肉，令人神魂不安。春不食肝，夏不食心，秋不食肺，冬不食肾，四季不食脾。</p>
<p><font color="#ff0000">【解诸肉毒】</font>伏龙肝末、本畜干屎末、黄柏末、赤小豆烧末、东壁土末、头垢一钱起死人，白扁豆末并水服。饮人乳汁，豆豉汁服之，亦能解之。药箭毒，以大豆煎汁或盐汤。食肉不消，还饮本汁即消。</p>
<p>作者：贾铭，字文鼎，自号&ldquo;华山老人&rdquo;，海宁（今属浙江）人。历经南宋，元代至明初三朝。元朝时曾任万户。好饮食养生，甚有心得，朱元璋其问其平日颐养之法，贾铭对曰：&ldquo;要在慎饮食。&rdquo;享年106岁。著有《饮食须知》。</p><div align=center><div class="bdlikebutton"></div><hr><center><div class='sss'>回向:原以此功德,普及于一切,我等与众生,皆共成佛道.</div></center>